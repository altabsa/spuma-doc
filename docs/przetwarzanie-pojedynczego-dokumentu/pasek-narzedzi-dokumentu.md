---
sidebar_position: 2
id: pasek-narzedzi-dokumentu
title: Pasek narzędzi dokumentu
---

# Pasek narzędzi dokumentu

Pasek narzędzi znajduje się nad podglądem dokumentu i zawiera zestaw ikon umożliwiających obsługę wyświetlanego pliku oraz wykonywanie dodatkowych operacji.

| Ikona | Nazwa elementu | Opis |
|-------|----------------|------|
| ![Pomniejsz](/img/dok_pomniejsz.png) | **Pomniejsz** | Kliknij, aby zmniejszyć widok dokumentu. |
| ![Powiększ](/img/dok_powieksz.png) | **Powiększ** | Kliknij, aby zwiększyć widok dokumentu. |
| ![Zmiana rozmiaru](/img/dok_dopasuj.png) | **Zmiana rozmiaru** | Kliknij, aby dopasować dokument do szerokości lub wysokości okna podglądu. |
| ![Obróć](/img/dok_obroc.png) | **Obróć** | Kliknij, aby obrócić stronę dokumentu o 90 stopni. |
| ![Strony dokumentu](/img/dok_strony.png) | **Numer strony** | Wpisz numer strony, którą chcesz wyświetlić. |
| ![Menu operacji](/img/dok_menu.png) | **Menu operacji** | Kliknij, aby rozwinąć listę dodatkowych opcji i operacji dostępnych dla dokumentu. |

## Menu operacji

Po kliknięciu ikony ![Menu operacji](/img/dok_menu.png) rozwija się lista dodatkowych funkcji dostępnych dla pojedynczego dokumentu.  

### Link do dokumentu

Opcja pozwala skopiować link do dokumentu.  
- Kliknij **Link do dokumentu**.  
- Wyświetli się komunikat *Skopiowano link do dokumentu*.  
- Wklej link np. w wiadomości systemu SPUMA. 

⚠️ Link działa **wyłącznie wewnątrz aplikacji SPUMA**.  

---

### Nowy komentarz

Umożliwia dodanie komentarza w wybranym miejscu dokumentu.  
- Kliknij **Nowy komentarz**.
- Zaznacz obszar dokumentu, do którego chcesz dodać komentarz.

![Zaznacz obszar](/img/kom1.png)

- Wpisz treść i zapisz.

![Wpisz treść i zapisz](/img/kom2.png)

Komentarz oznaczany jest inicjałami użytkownika.  

![Komentarz oznaczony inicjałami](/img/kom3.png)

Widoczność komentarzy możesz włączać i wyłączać opcją **Komentarze** w menu.   

#### Praca z komentarzami  

- Kliknij komentarz, aby otworzyć jego podgląd w żółtym polu.  
![Podgląd komentarza](/img/kom4.png)  

- Kliknij ikonę **minus** w prawym górnym rogu pola, aby schować komentarz.  
![Zamykanie komentarza](/img/kom5.png)  

- Kliknij treść komentarza, aby otworzyć szczegółowe okno z pełnym wpisem i datą dodania.  
![Podgląd szczegółowy komentarza](/img/kom6.png)  

W tym oknie możesz dopisać treść lub zmodyfikować istniejący komentarz:  

- Jeżeli **nie zapiszesz dokumentu** i wpiszesz nową treść, poprzedni wpis zostanie **nadpisany**.  
- Jeżeli **zapiszesz dokument** i ponownie otworzysz komentarz, każda dopisana treść zostanie dodana jako **kolejny wpis** w historii komentarza.

 ![Podgląd szczegółowy komentarza](/img/kom9.png) 

---

### Edycja stron

Opcja rozwija dodatkowe funkcje związane z zarządzaniem stronami dokumentu.  

![Edycja stron](/img/edycja.png) 

Dostępne są trzy operacje:

- **Wytnij stronę** – usuń wybraną stronę dokumentu (działa **tylko w SPUMA**).  
- **Wklej stronę** – wklej stronę wcześniej wyciętą (działa **tylko w SPUMA**). Możesz w ten sposób zmieniać np. kolejność stron dokumentu.  
- **Import z pliku** – zaimportuj nowe strony z pliku znajdującego się na komputerze. Dzięki temu możesz np. uzupełnić brakujące strony skanu. 


---

### Regiony OCR

Opcja jest dostępna **tylko wtedy, gdy dokument został wysłany do OCR**.  

- Kliknij, aby podświetlić na żółto wszystkie rozpoznane regiony w podglądzie dokumentu.  

![Regiony OCR](/img/RegionyOCR.png) 

---

### Komentarze  

Opcja pozwala włączać lub wyłączać widoczność komentarzy.  

- Kliknij, aby włączyć komentarze – gdy opcja jest zaznaczona (✓), komentarze są widoczne.  
- Kliknij ponownie, aby je wyłączyć – gdy opcja jest odznaczona, komentarze są ukryte.  

---

### Ulubione 

Opcja umożliwia dodanie lub usunięcie dokumentu z listy **Ulubionych**.  

- Kliknij, aby dodać dokument do ulubionych – gdy opcja jest zaznaczona (✓), dokument znajduje się w ulubionych.  
- Kliknij ponownie, aby usunąć dokument z listy – gdy opcja jest odznaczona, dokument nie znajduje się w ulubionych.  

---

### Pobierz

Umożliwia pobranie dokumentu w aktualnej postaci na komputer.  

---

### Zaktualizuj zawartość

Opcja umożliwia **podmianę pliku źródłowego dokumentu na nowy**. Funkcja jest dostępna wyłącznie wtedy, gdy dokument **nie został jeszcze przetworzony przez OCR**. Po podmianie plik zastępuje wcześniejszą wersję w systemie, przy zachowaniu metadanych i dotychczasowych ustawień dokumentu. 

- Kliknij, aby zaktualizować zawartość.
- Wybierz plik z komputera i otwórz.

---

### Drukuj

Umożliwia wydruk dokumentu bezpośrednio z poziomu aplikacji.  

- Kliknij, aby wydrukować dokument.  
- Wybierz opcje wydruku (dostępny jest podgląd).  
![Opcje wydruku](/img/Opcje_wydruku.png) 
  + **Zakres od–do** – wydruk wybranych stron.  
  + **Linie** – dodanie linii.
  + **Na jednej stronie** – wydruk linii i autoryzacji na jednej stronie. 
  + **Drukuj autoryzację** – dodanie przebiegu autoryzacji.  
- Kliknij **Pobierz dokumenty**, jeśli chcesz wydrukować. Dokument w postaci pdf otworzy się w nowej karcie i można go wydrukować.
- Kliknij **Zamknij**, jeśli rezygnujesz z wydruku.

---

### Wyślij do OCR

Opcja wysyła dokument do OCR w celu rozpoznania treści.  

1. Kliknij **Wyślij do OCR**.  
2. Wyświetli się okno **Ponowne wysyłanie OCR**.  
3. W polu **Mechanizm** wybierz sposób przetwarzania.  

![Mechanizm OCR](/img/ponOCR.png) 

4. Kliknij **OK**, aby rozpocząć przetwarzanie.  
5. Po chwili **ponownie otwórz dokument**.  

Po ponownym otwarciu:  
- W zakładce **OCR** pojawią się nowe dane rozpoznane przez system.  
- W prawym górnym rogu zobaczysz informację o wybranym mechanizmie (np. „GPT”).  
- Możesz włączyć opcję **Regiony OCR**, aby podświetlić na żółto rozpoznane obszary dokumentu.  

![OCR](/img/ponOCR2.png) 

⚠️ Jeśli dane nie pojawią się od razu ponownie otwórz dokument.   

---

### Dziennik korespondencji

Opcja pozwala sprawdzić, czy dokument został powiązany z wpisem w dzienniku korespondencji.  

- Jeśli opcja jest **wyszarzona** – dokument **nie znajduje się** w dzienniku.  
- Jeśli opcja jest **aktywna** – kliknij, aby przejść bezpośrednio do wpisu w dzienniku i zobaczyć jego podgląd.  

![Dziennik korespondencji w menu dokumentu](/img/dziennik_dok.png)  

---

### Historia zmian

Opcja umożliwia sprawdzenie, jakie modyfikacje były wykonywane na dokumencie (np. zmiana klasy, nazwy, schematu, typu autoryzacji).  

- Kliknij **Historia zmian**, aby otworzyć listę wszystkich zapisanych modyfikacji.  

![Historia zmian](/img/historia.png)

- Po lewej stronie znajduje się lista zmian z datą, godziną oraz użytkownikiem, który je wprowadził.  
- Kliknij wybraną zmianę, aby zobaczyć jej szczegóły.  

W tabeli po prawej stronie znajdują się:  
- **Pole** – nazwa zmienionego elementu,  
- **Stara wartość** – wartość sprzed zmiany,  
- **Nowa wartość** – aktualna wartość po zmianie.  

- Kliknij **Podgląd sprzed zmian**, aby otworzyć dokument w wersji sprzed wprowadzonych modyfikacji.  
- Kliknij **Zamknij**, aby wyjść z widoku historii zmian.  

---
